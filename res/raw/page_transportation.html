<h2>Festaribussilla Turun keskustasta</h2><p>FestAppin festaribussit kuljettavat festarikävijöitä Turun keskustasta festivaalialueen läheisyyteen festaribussiasemalle, josta on vajaan kahden kilometrin kävelymatka festivaalialueelle. Festaribussiasemalta on opastus festarialueelle.</p><p>Festaribussin aikataulu:</p><p>Perjantaina 5.7. klo 15.00 - festivaalin loppuun saakka <br/>Lauantaina 6.7. klo 12.00 - festivaalin loppuun saakka<br/>Sunnuntaina 7.7. klo 12.00 - festivaalin loppuun saakka<br/><p>Bussireitti: Kauppatori - Juna-asema - FestApp (festaribussiasema)</p><p>Bussit kulkevat reittiä koko päivän ajan non-stoppina molempiin suuntiin. Kauppatorin pysäkki sijaitsee Yliopistonkadun puolella Ortodoksisen kirkon edessä.</p><p>Lippujen hinnat: 6 € / kerta, 10 € / meno-paluu ja 12 € / viikonloppu.</p><p>Liput myydään käteisellä busseissa.</p>

<h2>Festaribussilla Artukainen campingista ja parkkialueelta</h2><p>Artukaisten leirintäalueelta ja parkkialueelta kulkee maksuton festaribussi non-stop-periaatteella FestAppin festaribussiasemalle ja takaisin leirintäalueelle ja parkkialueelle. Bussi kulkee saman aikataulun mukaan kuin keskustasta kulkeva festaribussi (katso aikataulu yllä). Bussi on tarkoitettu leirintäalueella majoittuville sekä parkkialuetta käyttäville.</p>

<h2>Polkupyörällä</h2><p>Polkupyörällä pääset ajamalla festivaalialueelle opasteiden mukaisesti Ruissalon puistotien kevyen liikenteen väylää pitkin. Pyörän voi jättää pääportin tuntumassa sijaitsevaan valvottuun polkupyöräparkkiin. Polkupyöräparkin maksu on 3 € / parkkeeraus.</p><p>Huomioithan, että festivaalin aikaan ihmisiä liikkuu Ruissalon saarella ja matkalla keskustaan samaan aikaan useita tuhansia. Olethan siis tavallistakin varovaisempi liikenteessä ja pidät mielessäsi lait, luonnon ja kanssapyöräilijät.</p>

<h2>Taksilla</h2><p>Festivaalialueen lähin taksitolppa sijaitsee festaribussiasemalla, Ruissalon sillan kupeessa. Turun taksin tilausnumero on 02-10041. Taksit ajavat Ruissalon sillan kupeeseen, johon pystytetään festivaalin ajaksi taksitolppa. Jos tuot tai haet väkeä FestAppista, pysähdyspaikka on lähellä Pahanniemen siltaa, Helenan kahvion parkkipaikalla.</p>

<h2>Saapuminen Turkuun</h2><p>Turkuun pääset kätevästi saapumaan esimerkiksi junalla, bussilla tai omalla autolla. Suosittelemme myös etsimään kimppakyytejä Green Ridersin sivuilta.</p><p>Lue lisää saapumisesta Turkuun <a href="http://www.ruisrock.fi/info/saapuminen/">FestAppin nettisivuilta</a>.</p>