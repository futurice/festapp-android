<h2>Festaribussit ja taksit</h2>
<p><strong>Ruisrockin festaribussit kuljettavat festarikävijöitä Turun keskustasta</strong> (Kauppatorilta Yliopistonkadun puolelta Ortodoksisen kirkon edestä) <strong>ja Artukainen Campingista & parkkialueelta</strong> festivaalin läheisyyteen festaribussiasemalle (Ruissalon sillan kupeessa) ja takaisin. Festaribussiasemalta on hieman alle noin kilometrin kävely Ruisrockin festivaalialueelle.</p>
<p><strong>Festaribussit kulkevat non-stop</strong> perjantaina klo 15:00 alkaen, lauantaina ja sunnuntaina klo 12:00 alkaen festarin loppuun saakka. Lippuja myydään festaribusseissa.</p>
<p>Bussireitti: <strong>Kauppatori - Juna-asema – Ruisrockin festaribussiasema</strong> Lippujen hinnat: <strong>5 € kerta, 8 € meno-paluu ja 12 € viikonloppu</strong>. Artukainen Campingin & parkkialueen ja festaribussiaseman välillä kulkeva bussi on maksuton.</p>
<p><strong>Taksitolppa</strong> sijaitsee festaribussiasemalla. Turun taksin tilausnumero on 02-10041. Taksit ajavat Ruissalon sillan kupeeseen, johon pystytetään festivaalin ajaksi taksitolppa. Jos tuot tai haet väkeä Ruisrockista, pysähdyspaikka on lähellä Pahanniemen siltaa, Tuontiväylän varrella Helenan kahvion parkkipaikalla.</p>
<h2>Saapuminen Turkuun</h2>
<p>Turkuun pääset kätevästi saapumaan esimerkiksi junalla, bussilla tai omalla autolla. Suosittelemme myös etsimään kimppakyytejä Green Ridersin sivuilta.</p>
<p><a href="http://www.ruisrock.fi/fi/saapuminen">Lue lisää saapumisesta Turkuun Ruisrockin nettisivuilta.</a></p>