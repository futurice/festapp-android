<h1>Saapuminen ja paikan päällä liikkuminen</h1>
<p>Suosittelemme festarivieraillemme julkisten kulkuvälineiden käyttöä!</p>
<p>Turkuun pääsee kätevästi joko <a href="http://www.vr.fi/fin/" target="_blank">VR</a>:n junilla tai <a href="http://www.matkahuolto.fi/fi/index.html" target="_blank">Matkahuollon</a> linja-autoilla. Turusta löytyy myös <a href="http://www.finavia.fi/lentoasemat/lentoasema_turku" target="_blank">lentoasema</a>. Mikäli päätät kuitenkin saapua paikalle autolla, niin pidä kimppakyydit mielessä!</p>
<h2>Junalla Ruisrockiin<br></h2>
<p>Turun juna-asema sijaitsee aivan  kaupungin  keskustan tuntumassa, joten juna on helppo vaihtoehto festarikyydille. Festivaaliviikonloppuna junat täyttyvät nopeasti, joten suosittelemme ostamaan liput ennakkoon VR:n verkkokaupasta tai juna-asemalta. Festareiden jälkeen pääsee <strong>Helsinkiin myös Ruisrockin omalla festarijunalla</strong>, joka  lähtee Turun rautatieasemalta <strong>sunnuntaina 10. heinäkuuta klo 23.05.</strong> Rockjunaan pääsee normaalilla junalipulla (myös alennuslipuilla  kuten opiskelija- ja juniorilipuilla sekä ryhmälipuilla). Katso juna-aikataulusi osoitteesta <a href="http://www.vr.fi" target="_blank">www.vr.fi</a>.</p>
<h2>Festaribussit ja taksit<br></h2>
<p><strong>Ruisrockin  festaribussit kuljettavat festarikävijöitä Turun keskustasta</strong> (Kauppatorilta Yliopistonkadun puolelta Ortodoksisen kirkon edestä)<strong> ja  Turkuhalli campingistä &amp; ja parkkialueelta</strong> festivaalin läheisyyteen  festaribussiasemalle (Ruissalon sillan kupeessa) ja takaisin. Festaribussiasemalta on hieman alle  kahden kilometrin kävely Ruisrockin festivaalialueelle.</p>
<p><strong>Festaribussit  kulkevat non-stop </strong>perjantaina klo 15:00 alkaen ja la &amp; su klo 12:00 alkaen festarin loppuun saakka. <br>Lippuja myydään festaribusseissa. Suosittelemme lipun ostamista koko ajaksi kerrallaan, jolloin turhat ruuhkat taittuvat helpommin. <br><br>Bussireitti: <strong>Kauppatori - Juna-asema- Ruisrock</strong><br>Lippujen hinnat: <strong>4 € kerta, 7 € meno-paluu ja 11 € viikonloppu.</strong><br><br>Turkuhalli campingin &amp; parkkialueen ja festaribussiaseman välillä kulkeva bussi on maksuton.<strong><br><br>Taksitolppa</strong> sijaitsee festaribussiasemalla. Turun taksin tilausnumero on 02-10041. Taksit ajavat Ruissalon sillan kupeeseen, johon  pystytetään festivaalin ajaksi taksitolppa. Jos tuot tai haet väkeä Ruisrockista, pysähdyspaikka on lähellä Pahanniemen siltaa, Helenan kahvion parkkipaikalla.<br><br>Festivaalialueen sijainti löytyy <a href="http://opaskartta.turku.fi/Web/Default.aspx?layers=Opaskartta&amp;cp=6702013,23454862&amp;z=2&amp;title=Festivaalialue&amp;language=fin">täältä</a><a href="http://opaskartta.turku.fi/Web/Default.aspx?layers=Opaskartta&amp;cp=6702013,23454862&amp;z=2&amp;title=Festivaalialue&amp;language=fin" target="_parent"> </a>ja festivaalibussiaseman sijainti <a href="http://opaskartta.turku.fi/Web/Default.aspx?layers=Opaskartta&amp;cp=6703564,23456680&amp;z=2&amp;title=Festaribussiasema&amp;language=fin">täältä</a>.</p>
<h2>Turun paikallisliikenne<br></h2>
<p>Turun paikallisliikenteen bussiaikataulut löytyvät <a href="http://www.turku.fi/public/default.aspx?nodeid=11916&amp;contentlan=1" target="_blank">täältä.</a> Lähikuntiin,  kuten esim. Naantaliin, Kaarinaan ja Paimioon menevistä ja tulevista  busseista löydät infoa osoitteesta: <a href="http://www.tlo.fi/" target="_blank"><strong>www.tlo.fi.</strong></a></p>
<p><a href="http://www.vr.fi/fin/" target="_blank"><br></a></p>
<h2>Polkypyörällä Ruisrockiin <br></h2>
<p style="padding-bottom: 30px;">Polkupyörällä pääset Ruisrockiin ajamalla opasteiden mukaisesti  Ruissalon puistotien kevyen liikenteen väylää pitkin kohti  festivaalialuetta. Pyörän voi jättää pääportin tuntumassa sijaitsevaan  <strong>valvottuun polkupyöräparkkiin</strong>.<strong> Polkupyöräparkin hinta on 2 € /  parkkeeraus.</strong> <br>Huomioithan, että festarilta poistuu myös muutama tuhat muuta pyöräilijää kanssasi samaan aikaan. Ole siis tavallistakin varovaisempi liikenteessä ja pidä laki, luonto ja kanssapyöräilijät mielessäsi.</p>
<h2>Kimppakyydillä Ruisrockiin<br></h2>
<p style="padding-bottom: 30px;">GreenRiders toimii Suomen festareiden kimppakyytien välittäjänä  kesällä 2011. GreenRiders säästää luontoa, rahaa ja tekee matkanteosta  mukavampaa. Käy tutustumassa GreenRidersin nettisivuihin täällä ja löydä tai tarjoa kyyti nopeasti ja helposti!</p>
<p><a href="http://www.greenriders.com/festarit" target="_blank"><img title="-- Greenriders (greenriders.jpg)" src="modules/image.php?id=1202" alt="-- Greenriders (greenriders.jpg)" width="180" height="55"></a></p>
<h2><br></h2>
<h2>Linja-autokuljetus Rovaniemi - Torni - Kemi - Oulu - Ruisrock</h2>
<p>Pamin Tilausliikenne järjestää linja-autokuljetuksen Rovaniemeltä Turkuun ja takaisin. Lähtö perjantaina 8.7. ja paluu sunnuntaina 10.7.</p>
<p>Käy katsomassa lisätiedot ja tilausohjeet osoitteesta: <a href="http://www.pamintilausliikenne.fi/index.php?name=Content&amp;nodeIDX=118" target="_blank">www.pamintilausliikenne.fi</a> tai soita p. 040 530 4447</p>
<p>&nbsp;</p>
<h2>Omalla autolla Ruisrockiin</h2>
<p style="padding-bottom: 30px;">Ruissalon saareen ei pääse ajamaan omalla autolla festivaalin aikana. Autolla festivaaleille saapuvat voivat jättää autonsa festivaalin parkkialueelle Turkuhallin luo, tai Turun keskustaan. Sekä Turun keskustasta että festivaalin parkkialueelta pääset festivaaliasemalle Ruisrock-busseilla.<strong><br><br>Ajo-ohjeet Helsingin suunnalta:</strong> Turuntietä (E18) Turkuun päin n. 165 km. Jatka suoraan kääntymättä mihinkään Rautatieaseman ohi, ja seuraa opasteita Ruisrock parking/camping, Turku-halli ja messukeskus. Näin pääset leirintäalueelle tai pysäköimään.  <br><br><strong>Ajo-ohjeet Tampereen suunnalta:</strong> Tietä E63 Turun suuntaan n. 155 km. Pari kilometriä ennen keskustaa käänny oikealle opasteiden mukaan. Opasteissa lukee Turku-halli, Messukeskus sekä Ruisrock parking/camping. Seuraa Ruisrockin ja Turku-hallin/Messukeskuksen opasteita.<br><br><strong>Ajo-ohjeet Porin suunnalta:</strong> Tietä E8 n. 135 km Turun suuntaan. Hieman Raision jälkeen oikealle, viitassa lukee Ruisrock camping/parking, Artukainen ja Turkuhalli. Seuraa Ruisrockin ja Turku-hallin/Messukeskuksen opasteita.</p>
<h2 style="padding-bottom: 30px;">Ruisrock ja esteettömyys<br></h2>
<p>Ruisrock ottaa huomioon myös pyörätuolilla liikkuvat festarikävijät, lisätietoja löydät<a href="index.php?browser_id=75" target="_parent"> </a><a href="../index.php?browser_id=75">täältä</a>.</p>
<p>&nbsp;</p>
<p><a href="http://www.vr.fi/fin/" target="_blank"><br></a></p>
