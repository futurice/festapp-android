<p>Musiikin lisäksi Ruisrock panostaa vahvasti makuelämyksiin. Festivaalin monipuolisesta ruoka- ja juomatarjonnasta löytyy jokaiselle jotakin.  Voit tilata ruuan pöytään ravintolatasoisissa bistroissa tai napata pikkupurtavaa mukaan kiiruhtaessasi lavalta toiselle. Janoisia hemmotellaan, kun viime kesänä huikean suosion saavuttanut samppanjabaari laajenee Viinimaaksi.</p>
<h2>VIINIMAA</h2>
<p>Festivaalin tämän vuoden uutuus on yhteistyössä Altian kanssa toteutettu monipuolisen valikoiman Viinimaa, jossa voi musiikin lomassa istahtaa lasilliselle. Festivaalin promoottori Juhani Merimaa on valinnut Ruisrockiin sopivan kattaukseen <strong>puna- ja valkoviinejä – kumpaakin myös luomuna –, kuohuviiniä ja samppanjaa</strong>. Helposti lähestyttävä Viinimaa on oiva tapa tutustua uusiin viineihin. Nauti lasillinen tai osta pullo seurueelle.&nbsp;  Viinilista julkaistaan pian!  <br><br>Viinien maut tulevat parhaiten esiin ruuan seurassa. Viinimaan alueella on tarjolla Michelin-tähdillä palkitun keittiömestari Hans Välimäen suunnittelemia herkkuja. Tuotteet ja raaka-aineet hankitaan niin läheltä kuin mahdollista ja tarjolla onkin lähes ainoastaan lähiruokaa. <br><br><strong>Menu ala Hans Välimäki</strong><br> Brandade Aioli - friteerattuja turskapalloja valkosipulimajoneesilla | 6€/9€ <br>Cured Salmon Sandwich – leipää, sinappimajoneesia, graavia lohta, salaattia ja tomaattia | 7€/12€ <br>Fish &amp; Chips – friteerattu turskaa, ranskalaisia, mallasviinietikkaa ja tartarkastiketta | 9€/15€ (pelkät ranskalaiset 7€) <br>Croque Mr – kinkku-juusto sandwich sinapilla ja majoneesilla | 9€ <br>Cured &amp; Pickles &amp; Sour Dough Bread – makkaroita, pateita, salaattia ja pikkelöityjä vihanneksia joko kokonaisina tai puolikkaina annoksina | 9€ / 14€ <br>Piggie Burger – luomupossuburgeri itse tehdyllä sämpylällä | 12€ <br>Piggie Burger ”de luxe” – edelliseen lisänä ankanmaksaa, kesätryffeliä ja tryffelimajoneesia |24€ <br>Chocolate Pot-De-Creme – hyydytetty suklaavanukas tummasta bitter-suklaasta | 5€ <br>Rhubarb &amp; Strawberries – klassikko paikallisista raaka-aineista | 5€ <br>Caviar on Ice – 50g 140€/prk</p>
<h2>RUIS- JA RANTABISTRO</h2>
<p>Festivaalin omat ravintolat Ruisbistro ja Rantabistro tarjoavat viihtyisän hengähdyspaikan, jossa voit nauttia ravintolatasoisesta ruoasta ja ilmapiiristä. Sekä Välimäen että bistrojen tarjoamien ruokien luomuliha on peräisin lihatukku Tammiselta. <br><br><strong>Ruis- ja Rantabistro - RUISROCK MENU 2011</strong> <br>Lihapullat, kermakastike, uusia perunoita, puolukkaa | 12€      <br>Broilerin sisäfile, currykastike, riisi | 12€                                                        <br>Savulohi, kanttarellikastike, uusia perunoita, mummon kurkkuja | 12€ <br> Kasviskääryleet, kermakastike, uusia perunoita, puolukkaa | 12€                              <br>Muurinpohjalettu, tuoreita mansikoita, hunajaa, kermavaahtoa | 5€     <br>Vain Ruisbistrossa: LuomuSisäfilepihvi  a´la Tamminen, Aioli-perunoita, punaviinikastiketta | 16€                              <br>Makkara | 2,50€</p>
<h2>RUOKAPISTEET</h2>
<p>Ruisrockin monipuolisen makumaailman takaavat kaikkiaan parikymmentä eri ruokatoimijaa. Kahden viime kesän menestyksen innoittamana Hans Välimäen<strong> Burger Joint -hampurilaiskioski</strong> tarjoaa klassikoksi muodostuneita hampurilaisiaan tänäkin vuonna. Luvassa on myös uutuuksia ja  kasvisvaihtoehtoja. Festarialueelta löytyy jokaiselle jotakin, on <strong>sushia, aasialaista, kiinalaista, thai-ruokaa, kambodžalaista, paninia, tex-mexiä, kebabia, pizzaa, hampurilaisia, frittimuikkuja, savustettua lihaa, makkareperunoita, hot dogia</strong> ja tietysti myös kaikkea makeannälkään. <br><br>Hyviin tapoihin kuuluu jälkien siivoaminen ruokailun jälkeen, erityisesti kun herkutellaan luonnon helmassa.</p>
<h2>ANNISKELUALUEET</h2>
<p>Janosi voit sammuttaa festivaalin <strong>viidellä anniskelualueella</strong>, jotka tarjoavat kaikkiaan lähes 20 000 asiakaspaikkaa. Perinteisen olut-, siideri- ja lonkerivalikoiman lisäksi tarjolla Sinebrychoffin uutuusmakuja.  Anniskelualueet ja lähes kaikki ruokapisteet myyvät myös vettä ja alkoholittomia virvokkeita.</p>
<p>Vesipullosi voit täyttää myös ilmaiseksi festivaalialueen lukuisilla <strong>vesipisteillä</strong>.   <br><strong>Anniskelualueiden ikäraja on 18 vuotta.</strong> Varaudu siis todistamaan ikäsi virallisella henkilöllisyystodistuksella (passi, ajokortti tai kuvallinen henkilökortti).</p>
<p>&nbsp;</p>
